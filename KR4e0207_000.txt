# -*- mode: mandoku-view; -*-
#+TITLE: 備忘集
#+DATE: 2015-08-25 00:25:53.157171
#+PROPERTY: ID KR4e0207
#+PROPERTY: BASEEDITION WYG    
#+PROPERTY: JUAN 提要
<pb:KR4e0207_WYG_000-1a>¶
欽定四庫全書　　　　　集部六¶
　備忘集　　　　　　　　别集類五(明/)¶
　　提要¶
　　　　(臣/)等謹案備忘集十巻明海瑞撰瑞有元祐¶
　　　　黨人碑考已者録明史藝文志載海瑞文集¶
　　　　七巻¶
　　　國朝廣東鹽運使故城賈棠與邱濬集合刻者¶
　　　　止六巻是編載瑞所行條式申叅之文校為¶
<pb:KR4e0207_WYG_000-1b>¶
　　　　全備乃康熈中瑞六代孫廷芳重編原跋云¶
　　　　共一十二巻分為十冊今考此本冊數與跋¶
　　　　相合然每冊止一巻實止十巻較原跋尚闕¶
　　　　二巻未喻其故也瑞生平學問以剛為主故¶
　　　　自號剛峯其入都㑹試時即上平黎疏為户¶
　　　　部主事時上治安疏戅直無隱觸世宗怒下¶
　　　　詔獄然世宗復閲其疏亦感動太息至擬之¶
　　　　於比干後廵撫應天銳意興革裁抑豪强惟¶
<pb:KR4e0207_WYG_000-2a>¶
　　　　以利民除害為事而矯枉過直或不免一偏¶
　　　　如集中畢戰問井地論力以井田為可行謂¶
　　　　天下治安必由於此盖但觀明代隠匿兼并¶
　　　　之弊激為此説而不自知其不可通然其孤¶
　　　　忠介節實人所難能故平日雖不以文名而¶
　　　　所作勁氣直達偘偘而談有凜然不可犯之¶
　　　　槩當明季士風頽苶之際切墨引繩振煩醒¶
　　　　瞶亦救時之藥石滌穢解結非大黄芒硝不¶
<pb:KR4e0207_WYG_000-2b>¶
　　　　能取效未可以其峻利疑也集中疏後為序¶
　　　　序後為申文為論論後復為序序後為書書¶
　　　　後又為序其他雜見錯出不勝指數盖廷芳¶
　　　　編録時隨其所得綴輯為巻故不以門類為¶
　　　　次今以其無闗考核姑仍其舊録之云乾隆¶
　　　　四十六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
